[
  {"number": 1, "category": "上上", "poem": "天開地闢結良緣，日吉時良萬事全，若得此籤非小可，人行中正帝王宣。"},
  {"number": 2, "category": "中", "poem": "鯨魚未化守江湖，未許升騰離碧波，異日崢嶸身變態，從教一躍禹門過。"},
  {"number": 3, "category": "下下", "poem": "衝風冒雨去還歸，役役勞身似燕兒，啣得泥來呈疊後，到頭疊壞復成泥。"},
  {"number": 4, "category": "中", "poem": "菱花鏡破復重圓，女再求夫男再婚，自此門閭重改換，更添福祿與兒孫。"},
  {"number": 5, "category": "中", "poem": "一鋤掘地要求泉，努力求之得最先，無意俄然遇知己，相逢攜手上青天。"},
  {"number": 6, "category": "中", "poem": "投身巖下飼於菟，須是還他大丈夫，捨己也應難再得，通行天下此人無。"},
  {"number": 7, "category": "下下", "poem": "奔波役役重重險，帶水拖泥又渡山，更慮他方求別用，千山萬水未能還。"},
  {"number": 8, "category": "上上", "poem": "歲寒松柏古栽培，雨雪風霜總不摧，異日必當成大用，功名作個棟樑材。"},
  {"number": 9, "category": "上上", "poem": "勞君問我心中事，此意偏宜說向公，一片靈臺明似鏡，恰如明月正當空。"},
  {"number": 10, "category": "中", "poem": "櫝藏無價寶和珍，只管他鄉外處尋，好似將燈來覓火，不如安靜莫勞心。"},
  {"number": 11, "category": "上上", "poem": "欲求好事喜非常，爭奈姻親只暫忙，畢竟到頭成好事，貴人接引貴人鄉。"},
  {"number": 12, "category": "上上", "poem": "時臨否極泰當來，抖擻從君出暗埃，若遇卯寅佳信至，管教立志事和諧。"},
  {"number": 13, "category": "上上", "poem": "自小生身富貴家，眼前萬事總奢華，要君賜受金魚袋，四海傳名足可誇。"},
  {"number": 14, "category": "上上", "poem": "宛如仙鶴出樊籠，脫却羈縻處處通，南北東西無障礙，任君直上九霄中。"},
  {"number": 15, "category": "下下", "poem": "觸人口氣最難吞，忽有災危禍到門，卵破巢空無宿處，深為穩便把心存。"},
  {"number": 16, "category": "上", "poem": "攢眉思慮暫時開，咫尺雲開見日來，宛似污泥中片玉，良工一舉出塵埃。"},
  {"number": 17, "category": "中", "poem": "莫聽閑言與是非，晨昏只好念阿彌，若將妄語為真實，畫餅如何療得飢。"},
  {"number": 18, "category": "上上", "poem": "金烏西墜兔東臨，日夜循環亘古今，僧道得之無不利，工商農士各開心。"},
  {"number": 19, "category": "中", "poem": "急水灘頭放艇時，狂風作浪欲何為，待他浪靜風停後，穩載船歸過不危。"},
  {"number": 20, "category": "上上", "poem": "當春久雨喜初晴，玉兔金烏漸漸明，舊事已成新事遂，看看一跳入蓬瀛。"},
  {"number": 21, "category": "上", "poem": "陰陽道合總由天，女嫁男婚豈偶然，但看龍蛇堪運動，熊羆叶夢喜團圓。"},
  {"number": 22, "category": "上", "poem": "四郊田畝皆枯竭，久旱俄然三日霖，花果草芽俱潤澤，始知一雨值千金。"},
  {"number": 23, "category": "上", "poem": "欲攀仙桂蟾宮去，豈慮天門不放開，謀望一般音信好，高人自送嶺頭來。"},
  {"number": 24, "category": "下下", "poem": "不成鄰里不成家，水泡痴人似落花，若問君恩難得力，到頭畢竟事如蔴。"},
  {"number": 25, "category": "上", "poem": "過了憂危第幾重，從今再歷永無凶，寬心自有寬心計，因遇高人報信通。"},
  {"number": 26, "category": "中", "poem": "上下傳來事總虛，天邊接得一封書，書中許我功名事，須待秋風便得知。"},
  {"number": 27, "category": "中", "poem": "一謀一用一番機，慮後疑前不敢為，時至自然逢貴助，紅雲四起顯祥光。"},
  {"number": 28, "category": "上上", "poem": "東方月上正嬋娟，頃刻雲遮月半邊，莫道圓時還又缺，須教缺處復重圓。"},
  {"number": 29, "category": "上上", "poem": "寶劍光芒出匣時，匣中應不被塵欺，貴人親手提攜起，平步青雲達帝畿。"},
  {"number": 30, "category": "下下", "poem": "勸君切莫向他求，似鶴飛來暗箭投，若去採薪蛇伏草，恐遭毒口有災殃。"},
  {"number": 31, "category": "中", "poem": "清閑無事靜處坐，飢時吃飯困時臥，放下身心不用忙，必定不遭殃禍過。"},
  {"number": 32, "category": "中", "poem": "渺渺前途事可疑，石中藏玉有誰知，一朝良匠分明剖，始覺安然碧玉期。"},
  {"number": 33, "category": "中", "poem": "石藏美玉在中心，得指何須向外尋，直待高人來剖析，恰如靈雨滌煩襟。"},
  {"number": 34, "category": "上上", "poem": "出入行藏禮義恭，言必忠良聽必聰，心下了然俱洞徹，光明如日正當中。"},
  {"number": 35, "category": "上上", "poem": "衣冠重整舊家風，道是無功卻有功，掃卻當途荊棘刺，三人約議再和同。"},
  {"number": 36, "category": "上上", "poem": "目前病訟不須憂，實地資財儘可求，恰好繫猿今脫鎖，自歸洞府去來遊。"},
  {"number": 37, "category": "中", "poem": "欲問身安運泰時，風中燈燭不相宜，爭如收拾深堂坐，莊敬自強待運時。"},
  {"number": 38, "category": "中", "poem": "鏡月當空出匣時，剎那雲霧暗迷離，寬心守待浮雲散，月到天心照四方。"},
  {"number": 39, "category": "下下", "poem": "天邊消息應難問，切莫私心強望求，若把石頭磨作鏡，精神費盡枉勞愁。"},
  {"number": 40, "category": "中", "poem": "紅輪西墜兔東升，陰長陽消是兩形，若是女人占此卦，增添福祿稱心情。"},
  {"number": 41, "category": "下下", "poem": "無限好事君須記，恰如認賊作為子，莫貪眼下有些甜，可慮他時還受苦。"},
  {"number": 42, "category": "上", "poem": "君垂恩澤潤無邊，覆禱祈禳沒黨偏，一切有情皆受用，均沾利益自然然。"},
  {"number": 43, "category": "上上", "poem": "天地交泰萬物新，自形自色自怡神，森羅萬象皆精彩，事事如心大稱情。"},
  {"number": 44, "category": "中", "poem": "棋逢敵手要藏機，黑白盤中未決時，到底欲知誰勝負，須教仔細問乖期。"},
  {"number": 45, "category": "上上", "poem": "溫柔自是勝強剛，積善于門大吉昌，若是有人占此卦，前程富貴保安康。"},
  {"number": 46, "category": "上", "poem": "勸君耐守舊生涯，把定身心莫聽邪，直待有人輕著力，氣運自然得到家。"},
  {"number": 47, "category": "上上", "poem": "錦上添花色更鮮，運來祿馬喜雙全，時人莫訝功名晚，大器還須在暮年。"},
  {"number": 48, "category": "上上", "poem": "鵾鳥秋光化作鵬，翱翔得意盡飛騰，直沖萬里雲霄外，始信長空任此能。"},
  {"number": 49, "category": "下下", "poem": "營圖萬事若冰澌，何必慳貪苦所為，只好靜心閑處坐，待他興旺自然時。"},
  {"number": 50, "category": "上上", "poem": "五湖四海盡行船，高掛風帆把舵堅，幸得順風隨所至，港中自有萬斛船。"},
  {"number": 51, "category": "上", "poem": "夏日初臨日正長，人皆愁惱熱非常，天公也解諸人意，薰風吹來自然涼。"},
  {"number": 52, "category": "下下", "poem": "水中捉月費工夫，費盡功夫卻又無，莫信閑言併浪論，枉勞心力總成虛。"},
  {"number": 53, "category": "上上", "poem": "失意翻成得意時，龍吟虎嘯兩相宜，青雲有路終須到，許我功名再有期。"},
  {"number": 54, "category": "下下", "poem": "夢中得寶醒來無，應說巫山只是虛，若問婚姻幷病訟，別尋生路相得宜。"},
  {"number": 55, "category": "上上", "poem": "相傳罔替子孫賢，衣祿豐盈富在天，金馬玉堂人快樂，飢時吃飯困時眠。"},
  {"number": 56, "category": "中", "poem": "澗小石粗流水響，力勞撐駕恐損傷，路須指出前江去，風靜潮平儘不妨。"},
  {"number": 57, "category": "上", "poem": "聞是聞非風過耳，好衣好祿日當空，君須記取他年事，汝意還同我意同。"},
  {"number": 58, "category": "中", "poem": "忠言善語君須記，莫向他方求別藝，勸君安守舊生涯，除卻有餘都不是。"},
  {"number": 59, "category": "中", "poem": "直上高樓去避身，四邊繞處是荊榛，誰知造物安排定，得意翻成失意人。"},
  {"number": 60, "category": "下下", "poem": "抱薪救火火增烟，燒卻三千及大千，若問營謀併出入，不如收拾莫憂燃。"},
  {"number": 61, "category": "上上", "poem": "日上吟詩月下歌，逢場作戲笑呵呵，相逢會處難藏隱，喝啋齊聲嗹哩囉。"},
  {"number": 62, "category": "中", "poem": "晨昏全賴佛扶持，雖是逢危不見危，若得貴人來接引，此時福祿自相隨。"},
  {"number": 63, "category": "下下", "poem": "昔日行船失了針，今朝依舊海中尋，若還尋得原針在，也費工夫也費心。"},
  {"number": 64, "category": "下下", "poem": "譬若金鱗放碧漪，暗遭羅網四邊圍，思量無計翻身出，命到泉關苦獨悲。"},
  {"number": 65, "category": "下下", "poem": "眼前歡喜未為歡，危不危兮安不安，割肉成瘡因甚事，不如守舊得安全。"},
  {"number": 66, "category": "下下", "poem": "路險馬行人去遠，失群羊困虎相當，危灘船過風翻浪，春暮花殘天降霜。"},
  {"number": 67, "category": "上上", "poem": "一條金秤等君情，無減無增無重輕，為是平生心正直，文章不識義皆明。"},
  {"number": 68, "category": "上上", "poem": "門庭清吉夢禎祥，積善于門大吉昌，訟理婚成蠶又熟，病逢良藥得安康。"},
  {"number": 69, "category": "上", "poem": "冬來嶺上一枝梅，葉落枯枝總不摧，探得陽春消息近，依然還我作花魁。"},
  {"number": 70, "category": "下下", "poem": "朝朝役役恰如蜂，飛來飛去西復東，春暮花殘無覓處，此身不戀對薰風。"},
  {"number": 71, "category": "上上", "poem": "誰知愛寵遇強徒，女子當年嫁二夫，自是一弓施兩箭，騎龍跨鳳上雲衢。"},
  {"number": 72, "category": "中", "poem": "弄蜂須要求他蜜，猶恐遭他尾上針，雖是眼前有異路，暗裏深藏荊棘林。"},
  {"number": 73, "category": "上上", "poem": "春雷震起蟄中蟲，脫卻塵凡出舊墉，忽遇風雲交際處，一條大路平如掌。"},
  {"number": 74, "category": "下下", "poem": "慵飛野鶴自投籠，欲舉鵬霄落陷中，南北東西渾障礙，此身憔悴恨無窮。"},
  {"number": 75, "category": "中", "poem": "宛如抱虎過山前，戰戰兢兢膽碎寒，幸得山前逢妙手，方能保爾過前灘。"},
  {"number": 76, "category": "上上", "poem": "魚龍混雜意和同，耐守寒潭未濟中，不覺一朝頭角聳，禹門一跳到天宮。"},
  {"number": 77, "category": "下下", "poem": "夢中說夢獲多財，身外浮名總莫猜，水遠山遙難信定，貴人一指入仙來。"},
  {"number": 78, "category": "上", "poem": "冷水來澆白雪洋，不寒不熱自溫涼，要行天下無他事，惟有中心一點芳。"},
  {"number": 79, "category": "上", "poem": "虛空結愿結人緣，保得人安愿未還，得兔忘蹄真絕跡，敢將恩義在人間。"},
  {"number": 80, "category": "上上", "poem": "直上高山去學仙，豈知一旦帝王宣，青天白日常明照，志氣小人焉可遷。"},
  {"number": 81, "category": "中", "poem": "庭前葉落暮秋時，行客奔程勢若飛，謝得天公輕著力，順風相送寶船歸。"},
  {"number": 82, "category": "中", "poem": "炎炎烈火焰燒天，焰裏還生一朵蓮，到底永成根不壞，依然枝葉色蒼然。"},
  {"number": 83, "category": "上", "poem": "譬若初三四五蟾，半無半有未完全，須教十五良宵夜，到處光明到處圓。"},
  {"number": 84, "category": "下下", "poem": "因名喪德不和同，切忌忙中變作凶，醉後不知何處去，青松影裡睡矇矓。"},
  {"number": 85, "category": "上上", "poem": "重開山後藏前事，萬寶園中可再團，醉詠新詩添逸興，貴人引接上雲衢。"},
  {"number": 86, "category": "上上", "poem": "春來花發映陽臺，萬里舟行進寶來，躍過禹門三級浪，恰如平地一聲雷。"},
  {"number": 87, "category": "中", "poem": "人行半嶺日啣山，峻險巉巖未可攀，仰望上天垂護佑，此身猶在太虛間。"},
  {"number": 88, "category": "下下", "poem": "木雕一虎在山林，遠望威容意不禁，縱說不妨終可畏，此身如入大江心。"},
  {"number": 89, "category": "上上", "poem": "出入營謀大吉昌，無瑕玉在石中藏，如今幸得高人指，獲寶從心喜不常。"},
  {"number": 90, "category": "上上", "poem": "忽朝一信下天墀，寶貝船裝滿載歸，若問前程成底事，始終應得貴人提。"},
  {"number": 91, "category": "上上", "poem": "好把愁眉須展開，大才大用薦將來，一條大路平如掌，凡有施為總稱懷。"},
  {"number": 92, "category": "上上", "poem": "經商得利稱心懷，福祿榮華倍獲財，若問進身謀望事，秀才出去狀元回。"},
  {"number": 93, "category": "中", "poem": "鸞鳳翎毛雨壓垂，此時應被雀輕欺，忽朝一日雲霄霽，依舊還稱好羽衣。"},
  {"number": 94, "category": "中", "poem": "小人君子別賢愚，事有差訛合是非，琴遇知音當鼓操，爭如閑處待時機。"},
  {"number": 95, "category": "上上", "poem": "事業功勤暮與朝，榮華物態不勝饒，報君記取金雞鬥，福祿綿綿永固牢。"},
  {"number": 96, "category": "上上", "poem": "巍巍寶塔不尋常，八面玲瓏盡放光，勸汝志心勤頂禮，天龍擁護降禎祥。"},
  {"number": 97, "category": "下下", "poem": "園林月色搖疏影，恍若鋪成滿地瓊，幾度兒童來收拾，豈知收拾總成空。"},
  {"number": 98, "category": "下下", "poem": "經商出入事遲疑，恐惹閑愁與是非，如鳥飛投羅網陷，相看能有幾人知。"},
  {"number": 99, "category": "中", "poem": "等閑騎馬著鞭來，半有憂危半有財，似火方燒頭上屋，天教一雨蕩殃災。"},
  {"number": 100, "category": "下", "poem": "佛神靈變與君知，癡人說事轉昏迷，老人求得靈籤去，不如守舊待時來。"}
]
